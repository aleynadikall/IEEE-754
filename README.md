# IEEE-754
Bu çalışmada kullanıcı tarafından girilen okul numarasının ilk dört ve son iki rakamıyla oluşturulan virgüllü sayının ikilik sistemde dizilimi gösterilmeye çalışılmıştır. Bu gösterim 32 bitlik float için geçerlidir ve IEEE 754 standartları göz önünde bulundurularaktan yapılmıştır. Kodlar C dilinde yazılmıştır. Öncelikle okul numarası fgets ile kullanıcıdan istenmiş olup sonrasında 10 elemanlık bir char dizide tutulmuştur. Baştaki “B” harfini içermeyecek şekilde ilk 4 eleman for döngüsüyle bir diziye atanmıştır. Yine aynı şekilde okul numarasındaki son 2 sayı için de bir for döngüsü başlatılıp elemanlar diziye atanmıştır. Bu iki dizi ayrı ayrı atoi fonksiyonu ile integer sayıya çevrilip yeni değişkenlerde tutulmuştur. Ayrı şekilde değişkenlerde tutulan sayılar tek bir değişkene indirgenmek amacıyla yeni bir float değişkene atanmış ve kullanıcının oluşan sayıyı görebilmesi için ekrana yazdırılmıştır. Dizilim 3 kısımda değerlendirilmiştir. Bunlar işaret biti, us ve mantistir. Sayımız her zaman pozitif olacağından işaret bitimiz 0 olacaktır. Üs dizilimde kullanılacak sayı ise
2^(Üs Biti-1)+(Kaydırma Sayısı-1)  Formülü yardımıyla hesaplanmıştır. Üs biti dizilim float cinsinden olacağı için 8’e denk gelmektedir. Yani bu denklemde bilinmeyen tek değişken kaydırma sayısıdır. Kaydırma sayısını bulmak için virgüllü sayı ikilik tabanda yazıldığında virgülün en soldaki 1’e kadar kaç basamak kaydırıldığı bulunmalıdır. Mesela 1001000011.011101 diziliminde en soldaki 1’e ulaşmak için 9 basamak ilerlemek gerekir. Dizilim 1.001000011011101*2^9 olur. Kaydırma sayısı 2’nin üssü olan 9’dur. İlk formül uygulandığında 136 sayısı elde edilir. Us dizilim bu sayıya göre yapılır. Sayının devamlı olarak 2 ile modu alınır, elde edilen sonuc bir diziye atılır ve sayı her seferinde yarıya düşürülür. Bu yarıya düşürme işleminin sonucu 1 olana kadar bunlar tekrarlanır. Elde edilen sonuncu 1 de diziye atanır ve dizi for döngüsüyle tersten yazdırılır. İşaret ve us kısma ulaşıldıktan sonra mantis dizilimi için bir char dizisi tanımlanır. Float dizilim için mantis 23 bitlik olmalıdır. Bu yüzden dizi 23 elemanlık olacak şekilde tanımlanmalıdır. B191200001 numarası ele alındığında elde edilecek olan sayı 1912.01’dir. Bu sayı iki kısımda ayrı ayrı değerlendirilir. Çünkü 1912 kısmı için uygulanacak olan işlemler us kısımda yapılan işlemler ile aynı olurken 0.01 kısmı için farklı işlemler yapılması gerekmektedir. 0.01 sayısını her defasında 2 ile çarpılmalı, çarpım sonucu 1’den küçükse diziye 0 atanmalı, 1’den büyük veya 1’e eşitse sonuçtan 1 çıkarılıp diziye 1 atanmalıdır. Tam kısım ve ondalık kısım için 15’er elemanlık diziler tanımlanmıştır. Dizilerin kapasitelerini 15 elemanlık tanımlamada herhangi bir sebep yoktur. Mantis 23 bitlik olacağından iki dizinin de 15 elemanı aşmaması gerektiği tahmini olarak düşünülmüştür. Bahsedilen işlemler sonrası B191200001 numarası için 11101111000.0000001010001111011 dizilimi elde edilmiştir. (Tam kısmın dizilimi 00011110111, ondalık kısmın dizilimi 0000001010001111011 olmuştur.) nokta en soldaki 1’e kadar kaydırıldığında 1.11011110000000001010001111011*2^10 sonucu ortaya çıkmıştır. Mantis kısmını 23 biti dolduracak şekilde noktadan sonraki kısım oluşturacaktır. Tam kısmın dizilimini tutan dizinin elemanları 00011110111’dır. Dizinin elemanları en sondaki 1 dahil olmayacak şekilde mantisin dizilimini tutan diziye for döngüsüyle atanmıştır. Bu atama kod ile bulunan kaydırma sayısı baz alınarak yapılmıştır. İ kaydırma sayısına eşit olduğu anda ondalık kısmın dizilimi mantis dizisine düz olarak atanır. For döngüsü son bulduğunda iki ayrı dizide bulunan dizilimler tek bir dizide tutulmuş olur. Tüm bu işlemler sonrası yapılması gereken tek şey işaret biti, us ve mantisin yazdırılmasıdır.
Yazdırma sonucunda B191200001 numarası için 0 | 10001001 | 11011110000000001010001 sonucunu ekranda görürüz. Başka okul numaraları için de doğru sonuç sağlanmaktadır. IEEE 754 dönüştürücülerinde sonuçlar kontrol edilmiştir. Programın kod çıktısı aşağıda yer almaktadır.

![Screenshot_21](https://user-images.githubusercontent.com/79109512/174155600-5c9f5a3d-b868-410c-841c-c0242111313d.png)
